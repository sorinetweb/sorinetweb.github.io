# مزایای طراحی وب واکنش‌گرا یا ریسپانسیو


وب سایت با طراحی ریسپانسیو به وب سایتی می‌گویند که طراحی صفحات آن به نحویست که بازدید از آن وب سایت برای مخاطبانی که از تلفن هوشمند، تبلت یا دیوایس‌های مختلف استفاده می‌کنند، بهینه‌سازی شده باشد.
<!--more-->

وب سایت با طراحی ریسپانسیو به وب سایتی می‌گویند که طراحی صفحات آن به نحویست که بازدید از آن وب سایت برای مخاطبانی که از تلفن هوشمند ، تبلت یا دیوایس‌های مختلف استفاده می‌کنند، بهینه‌سازی شده باشد.
[یک وب سایت ریسپانسیو یا واکنش‌گرا](/)، نسبت به تغییر اندازه‌ی صفحه نمایش دستگاه مورد استفاده کاربر واکنش نشان می‌دهد، به نحوی که قالب، کادر بندی‌ها و ترتیب قرار گیری جملات به گونه‌ای جمع می‌شوند، گسترش می‌یابند یا جا به جا می‌شوند که در صفحه نمایشی با آن اندازه به راحتی وب سایت قابل بازدید باشد. 
به طور مثال برای فهمیدن این که یک وب سایت، ریسپانسیو هست یا نه، می‌توانید صفحه مرورگرتان را کوچک کنید، طول و عرض آن را کم و زیاد کنید یا از یک تبلت یا موبایل برای بازدید آن وب سایت استفاده کنید و تغییرات نحوه‌ی نمایش وب سایت را در هرکدام مشاهده کنید.


# تاثیر ریسپانسیو بودن وب سایت در سـئو 
## الگوریتم‌های گوگل 
اولا گوگل به وب سایت‌های Responsive علاقه دارد؛ زیرا با توجه به الگوریتم‌های ارائه شده توسط گوگل و آپدیت‌های آن، موضوعاتی مانند تجربه کاربر در استفاده از یک وب سایت، مدت زمان سپری شده یک کاربر در آن و نیز Bounce rate آن از اهمیت روز افزونی برخوردار است، و با توجه به این که حدود ۴۰ درصد از کاربران از تلفن‌های هوشمند و تبلت برای جستجو در صفحات اینترنتی می‌پردازند، اهمیت [طراحی ریسپانسیو](/blog/categories/خدمات/) برای یک وب سایت مشهود است.
زمانیکه یک کاربر با تلفن‌همراه خود عبارتی را جستجو کند و بر روی وب سایت شما کلیک کند، اگر وب سایت شما ریسپانسیو نباشد و به تبع آن، بازدید از آن برای کاربر سخت باشد بلافاصله بر روی دکمه‌ی بک Back کلیک خواهد کرد و تکرار این اتفاق باعث کاهش رتبه‌ی شما در نتایج جستجو می‌شود.

## محتوای Duplicate
برخی از صاحبان وب سایت‌ها اقدام به طراحی وب سایت جداگانه‌ای برای مخاطبان موبایلی‌شان می‌کنند، به طوری که همه‌ی مطالب وب سایت اصلی را در آن کپی می‌کنند.
این اقدام باعث می‌شود گوگل محتوای هردو وب سایت را Duplicate یا تکراری به حساب آورد. انگار که شما از مطالب کپی پیست شده استفاده کرده باشید، و این باعث کاهش شدید رتبه‌ی شما در نتایج جستجو می‌شود.

## Bounce Rate کمتر وب سایت
Bounce Rate به میزان درصدی از بازدید کنندگان وب سایت گفته می‌شود که پس از ورود به وب سایت از آن خارج می‌شوند که هر چه این درصد کمتر باشد به معنای آن است که وب سایت بهتر عمل می‌نماید. وجود نسخه موبایلی وب سایت باعث کاهش Bounce Rate وب سایت می گردد زیرا استفاده کاربران موبایلی و تبلتی پس از ورود به وب سایت به راحتی می‌توانند به گردش خود در سایت ادامه دهند و سایت را مطالعه نمایند حال آنکه در صورتی که وب سایت نسخه موبایلی نداشته باشد و نیاز باشد کاربر بزرگنمایی و اسکرول انجام دهد تا مطالب وب سایت را رویت نماید ممکن است سریعا از سایت خارج گردد زیرا که به راحتی نمی تواند به مطالب وب سایت دسترسی داشته باشد که همین مورد باعث افزایش Bounce Rate وب سایت می‌گردد. 
امروزه Bounce Rate جزو مهترین فاکتورهای موتورهای جستجوی سایت‌ها است و هر چه وب سایتی Bounce Rate کمتری داشته باشد [رتبه بهتری در موتورهای جستجو خواهد داشت](/blog/posts/2019/11/14/223/avoid-common-web-seo-mistakes/) در نتیجه می‌بایست برای رونق کسب و کار وب سایت خود در محیط اینترنت Bounce Rate خود را پایین نگاه دارد و طراحی نسخه ریسپانسیو وب سایت یکی از راه‌های کاهش Bounce Rate می‌باشد.
 
## Good bye یا Good buy؟
زمانی که یک کاربر از وب سایت شما بازدید می‌کند می‌تواند با شما خداحافظی کند (Good bye) یا این‌که آن قدری که باید جذب وب سایت شما شده باشد تا از شما خرید کند (Good buy).
نرخ تبدیل بازدید‌کننده به مشتری یا Conversion Rates به درصد خرید و یا [سفارش کالا](/blog/tags/فروشگاه/) یا [خدمات](/blog/categories/خدمات/) از سایت شما گفته می‌شود که هر چه این عدد بیشتر باشد به این معنا می‌باشد که وب سایت فروش بیشتری داشته است. کلیه صاحبان سایت‌ها در تلاش‌اند تا این عدد را افزایش دهند. ریسپانسیو بودن وب سایت باعث می‌گردد تا نیاز نباشد کاربران وب سایت شما برای خرید و سفارش کالا حتما از کامپیوتر و تبلت استفاده نمایند و بتوانند به راحتی با استفاده از موبایل و تبلت خرید خود را انجام دهند. همین مورد باعث افزایش فروش و در نتیجه افزایش میزان نرخ تبدیل بازدید کننده به مشتری خواهد گردید.
 
## امکان تبلیغ در مکان‌های مخصوص موبایل و تبلت 
پیام‌رسان‌ها و نرم افزارها، شبکه‌های اجتماعی مانند تلگرام، وایبر، لاین، واتس‌آپ، اینستاگرام و ... وجود دارند که توسط کاربران موبایلی مورد استفاده قرار می‌گیرند و در صورتی که وب سایت شما به صورت ریسپانسیو طراحی شده باشد می‌توانید در این مکان‌ها نیز تبلیغات انجام دهید و با کلیک بر روی تبلیغات شما کاربران در همان موبایل وارد وب سایت شما می‌گردند که نمایش مناسبی در موبایل دارد و در حقیقت ریسپانسیو بودن وب سایت به شما فرصت‌های بیشتری برای [تبلیغات](https://t.me/SorinetWebBOT) می‌دهد.
 


