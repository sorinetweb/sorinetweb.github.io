# راه های پیشگیری و جلوگیری از اشتباهات رایج و پر تکرار در سئو وب سایت


در این مقاله اشتباهات رایج ولی اثرگذار در سئو را بررسی می کنیم، چنانچه می خواهید از رقابت اینترنتی باز نمانید از این اشتباهات اجتناب کنید.
<!--more-->

 اتفاقی رخ می دهد اگر تعداد زیادی تاکتیک مشهور [سئو (SEO)](/blog/categories/seo) را همزمان استفاده کنید؟ تاکتیک هایی که به جای اینکه به شما کمک کند به ضرر شما تمام شود.
 
چنانچه قصد دارید کسب و کار خود را در فضای مجازی جهت رسیدن به فروش و سود بیشتر رشد دهید روش های مختلفی مانند [سئو (SEO)](/blog/categories/seo)، تبلیغات کلیکی (Pay-Per-Click Advertising)، اینفلوئنسر مارکتینگ و… وجود دارد که می تواند به شما کمک کند؛ اما با این وجود سئو بهترین ترفند برای بدست آوردن ترافیک با کیفیت و رایگان است.
در این [مقاله](./) به زبان ساده و خلاصه اشتباهات و خطاهای رایج ولی اثرگذار در سئو را بررسی می کنیم، چنانچه می خواهید از رقابت اینترنتی باز نمانید تا حد امکان از این اشتباهات رایج در سئو وب سایت خود اجتناب کنید.
در حقیقت سئو به شما کمک می کند تا روی کلمات کلیدی (Keywords) مرتبط با کسب و کارتان رتبه و رنک مناسبی در گوگل و سایر موتورهای جستجوگر بدست بیاورید. مطابق آمار سایت هایی که در رتبه نخست صفحه نتایج جستجو هستند بیش از ۳۰% کلیک ها یا همان بازدیدها را دریافت می کنند.
{{< figure src="seo-article.jpg" alt="پیشگیری از اشتباهات رایج در سئو" title="پیشگیری از اشتباهات رایج در سئو" >}}


امروزه اجرای یک کمپین بازاریابی و مارکتینگ موفق بخصوص سئو بسیار سخت تر از آن چیزی است که به نظر می رسد. بسیاری از کسب و کارها مجموعه‌ی مخاطبان و کلمات کلیدی یکسانی را هدف قرار می دهند، بنابراین جهت افزایش ترافیک و بهبود نرخ بازگشت خود بسیار مهم است که از هر اشتباهی پرهیز کنید.
در حقیقت [سئو](/blog/categories/seo) نردبان موفقیت است و جهت طی کردن پله های آن، ارتقا دانش و مهارت برای صاحبان کسب و کار دیجیتال یک امر حیاتی است. در ادامه این مقاله آموزشی سورینت وب به اشتباهات پرتکرار و رایج در سئو که بارها در سایت های مختلف تکرار شده و برای سئوی هر سایتی مشکل ساز است اشاره می شود.


## ١- صفحات و محتوای کم کیفیت 
به عنوان یک صاحب سایت حتما این جمله را شنیده اید که “محتوا پادشاه است” دقیقا همین طور است. محتوای با کیفیت همان موضوعی است که کسب و کار شما را از سایرین متمایز می کند. سایت هایی که ارائه دهنده محتوای با ارزش اند علاوه بر اینکه رتبه های بهتری در موتورهای جستجو (Search Engines) خواهند داشت، احتمالا از وفاداری به برند و کاربران وابسته بیشتری هم برخوردارند.
اگر سایت کوچکی دارید مدیریت کیفیتِ محتوای آن ساده تر است، و قاعدتا اگر سایت شما صدها یا هزاران صفحه را شامل می شود در تهیه و ارائه محتوای با کیفیت، نیاز به تلاش زیادی دارید.
این را در ذهن داشته باشید که اگر تلاش کنید تا سایت و محتوایی که به کاربران چیز خاصی را ارائه نمی دهد در گوگل ایندکس کنید ممکن است سایت شما جریمه شود و رتبه‌ی کلمات کلیدی سایت شما صدمه ببیند. پس همیشه رفع نیاز کاربران را سر لوحه کارتان قرار داده و در تولید محتوای غنی و نو و ایجاد صفحاتی که اطلاعات مدنظر کاربر را به او ارائه می دهد مضایقه نکنید.

# تاثیر کلمات کلیدی بر سئو وب سایت 

## ۲- استفاده از کلمات کلیدی اشتباه 
کلمات کلیدی بخش حیاتی فعالیت های [سئو](/blog/categories/seo) است. بسیاری از کسب و کارهای کوچک کلمات کلیدی را به درستی انتخاب نمی کنند که منجر به عدم کسب رتبه سایت در کلمات کلیدی می شود که به ضرر آنها تمام می شود.
این اتفاق رخ می دهد زیرا بیشتر کسب و کارهای کوچک از بخش مهم استراتژی بازاریابی یعنی تحقیق کلمات کلیدی به سادگی عبور می کنند. تحقیق کلمات کلیدی در یافتن آنچه کاربران در وب جستجو می کنند و اینکه چگونه می توانیم از آن ها بهره مند شویم کمک می کند.
ابزارهای مختلفی نظیر سرویس جستجوی کلمات کلیدی گوگل برای تحقیق کلمات کلیدی وجود دارد که می توانید برای یافتن کلمات کلیدی مناسب و مرتبط به سایت تان استفاده کنید.
کسب و کارهای کوچک در نظر داشته باشند که برای شروع می بایست کلمات کلیدی کم رقابت تر و طولانی تر را هدف قرار دهند چون روی این کلمات راحت تر و سریع تر می توان به نتیجه رسید.

{{< figure src="find-broken-links.png" alt="مشکل لینک های شکسته" title="مشکل لینک های شکسته" >}}

## ۳- مشکل لینک های شکسته 
لینک های شکسته یکی از مهم ترین عواملی است که می تواند بر رتبه سایت شما در موتورهای جستجو تاثیر منفی بگذارد. به همین دلیل نادیده گرفتن لینک های شکسته می تواند برای رشد سایت شما کشنده باشد.
اجازه دهید توضیح بدهم که لینک شکسته چیست؟ به بیان ساده لینک های شکسته صفحاتی هستند که وجود ندارد. این صفحات به خودی خود مشکلی ایجاد نمی کنند بلکه لینک هایی که به آن ها اشاره می کنند مشکل ایجاد می کند.
ربات های موتورهای جستجو دوست ندارند که هنگام خزیدن (Crawling) به صفحاتی که به خطای ۴۰۴ ختم می شوند بر بخورند زیرا زمان و منابع آن ها را هدر می دهد.
یک لینک شکسته زمانی رخ می دهد که صفحه ای که بدان لینک داده شده حذف شود یا گاهی به دلیل وجود خطا در یو آر ال ها (URLs) این اتفاق می افتد.
سایت شما می تواند لینک های شکسته داخلی و همچنین خارجی داشته باشد که می توانید به کمک ابزارهای مختلفی که جهت یافتن لینک های شکسته وجود دارند آن ها را تجزیه و تحلیل کنید.

پس حتما لیستی از لینک های شکسته تهیه کنید و یکی یکی اقدام به حذف آن ها کنید. این موضوع یکی از اشتباهات رایج در سئو است که به آن هرگز توجه نمی شود.

# نقش شبکه های اجتماعی در سئـو وب سایت 
{{< figure src="social-networks-seo.png" alt="نقش شبکه های اجتماعی در سئوی وب سایت" title="نقش شبکه های اجتماعی در سئوی وب سایت" >}}

 
## ۴- حضور ضعیف در رسانه های اجتماعی 
اگر می خواهید محتوای خود را پروموت (تلاش برای تشویق مخاطب به بازدید از محتوا) کنید، رسانه های اجتماعی (Social Networks) یکی از بهترین مکان هایی است که می توانید در کوتاه ترین زمان بصورت حداکثری محتوا یا سایت تان را در معرض دید کاربران قرار دهید.

> بزرگترین اشتباه کسب و کارها این است که در شبکه های اجتماعی فعالیت ندارند!


بعنوان مثال، اینستاگرام بیش از یک میلیارد کاربر فعال دارد و روزانه بیش از ۱۰۰ میلیون عکس و ویدئو در این پلتفرم اضافه می شود. این حجم از مشارکت خود نشان از اهمیت حضور در این پلتفرم دارد.
رسانه های اجتماعی نه تنها جهت جذب ترافیک مناسب است بلکه به رتبه محتوای شما در موتورهای جستجو کمک می کنند.
اغلب متخصصین سئو با این واقعیت که موتورهای جستجو سیگنال های اجتماعی را در زمان رتبه بندی کلمات کلیدی بعنوان فاکتور مهمی در نظر می گیرند موافق هستند. [سایت](/) هایی که تعاملات اجتماعی قوی تر و بیشتری دارند در مقایسه با سایت هایی که سیگنال های اجتماعی کمتری دارند رتبه های بالاتری در صفحه نتایج جستجو خواهند داشت.
البته لازم نیست که در تمام رسانه های اجتماعی فعال باشید. شما می توانید فقط رسانه های اجتماعی را انتخاب کنید که مناسب مخاطبان شماست و می دانید که در آنجا حضور بیشتری دارند.

{{< figure src="seo-pages-google.jpg" alt="سئو وبسایت" title="سئو وبسایت" >}}

 
## ۵- سئو داخلی ضعیف 
سئو در دو بخش داخلی (On-Page) و خارجی (Off-Page) انجام می شود. خیلی از متخصصین سئو زمان بیشتری را صرف بهبود سئو خارجی می کنند و سئو داخلی را نادیده می گیرند.
سئو داخلی در واقع همان بهینه سازی محتوا و کدهای html سایت است که موجب تفسیر و درک بهتر موتورهای جستجو و کاربران از صفحات سایت شما می شود.
همانطور که پیش تر گفته شد، صفحات سایت شما زمانی از شانس کسب رتبه های خوب برخوردار خواهد بود که دارای محتوای عمیق، کافی، اختصاصی، با منابع معتبر و در راستای رفع نیازهای کاربر باشد.
شاید مواردی مثل غیرقابل فهم بودن محتوا، نبودن کلمات کلیدی در متا تگ ها، طولانی بودن یا جذاب نبودن متا تگ ها و مواردی از این دست در ظاهر ساده باشند ولی با بهینه شدن آن ها تاثیرات زیادی را مشاهده می کنید.
فاکتورهایی از قبیل تگ های هدر، استفاده از یو آر ال های (URLs) مناسب، [طراحی واکنشگرا (Responsive)](/blog/posts/2019/09/19/115/responsive-web-design-seo-benefits/)، استفاده درست از لینک های داخلی، استفاده و بهینه سازی تصاویر و ویدئوها، افزایش ماندگاری کاربران روی سایت و… نیاز به توجه جدی دارند.
 

# پروموت کردن محتوا 
{{< figure src="website-promotion-optimization-500x500.jpg" alt="پروموت کردن محتوا" title="پروموت کردن محتوا" >}}


## ۶- پروموت نکردن محتوا و پست های وبلاگ 
نباید اینگونه فکر کنید که صرفا چون محتوای فوق العاده یا جذابی تولید کرده اید باید وایرال شود. این اتفاق نخواهد افتاد تا زمانی که در رسانه های اجتماعی به اندازه کافی دنبال کننده داشته باشیم تا محتوای ما را به اشتراک بگذارند.
پروموت نکردن یا در معرض دید قرار ندادن محتوا یا پست های وبلاگ یکی از رایج ترین اشتباهاتی است که هر کسب و کاری می تواند انجام دهد. شما نباید در به اشتراک گذاشتن محتوای خود کوتاهی کنید زیرا ایجاد محتوای خوب و با کیفیت زمان و تلاش زیادی را می طلبد و اگر کسی آن را نبیند تمام زحمات شما هدر خواهد رفت.
در اینجا به چند روش برای در معرض دید قرار دادن محتوای شما در فضای آنلاین اشاره می شود:

* آن را در رسانه های اجتماعی کسب و کارتان و همچنین پروفایل شخصی تان منتشر کنید.
* آن را در پلتفرم هایی اجتماعی نظیر فیس بوک، توئیتر، لینکدین، پینترست و… به اشتراک بگذارید.
* آن را برای مشترکین خبرنامه خود ارسال کنید.
* در سایت های دیگر پست مهمان بنویسید و به پست تان لینک دهید.

## ۷- نداشتن برنامه جهت انتشار محتوا 
مهم نیست که روزانه سایت خود را آپدیت می کنید یا ماهانه، اینکه بصورت مداوم و منظم محتوای خود را منتشر کنید بیشتر حائز اهمیت است. قبل از ایجاد برنامه بازاریابی، مهم است که تصمیم بگیرید چه زمانی میخواهید پست های وبلاگ تان را منتشر کنید.

به عنوان مثال اگر تصمیم گرفته اید که هر هفته یک مقاله جدید بنویسید، پس ثبات داشته باشید و مطابق آن پیش بروید و اینطور نباشد که هفته ای را صرف نظر کنید زیرا تاثیر نامطلوبی بر سئو سایت تان خواهد داشت و یکی از اشتباهات پرتکرار در سئو است.

ثبات یکی از عوامل و فاکتورهایی است که رتبه سایت شما را در موتورهای جستجو تعیین می کند. بنابراین هر کسب و کاری اگر بخواهد رتبه خود را در موتورهای جستجو بهبود دهد باید یک برنامه ریزی مناسب جهت انتشار محتوا داشته باشد.

# سرعت بارگذاری وب سایت 
{{< figure src="site-speed-min.jpg" alt="سرعت بارگذاری وب سایت" title="سرعت بارگذاری وب سایت" >}}


## ۸- عدم توجه به سرعت سایت 
سرعت سایت یکی از فاکتورهای اصلی الگوریتم های گوگل است که بر موقعیت سایت در صفحه نتایج جستجو تاثیر می گذارد. موتورهای جستجو می خواهند وب را سریعتر کنند و برای دستیابی به این هدف تمام تلاش خود را می کنند.
سایتی که سریعتر بارگذاری شود نه تنها نرخ پرش (Bounce Rate) کمتر و نرخ تبدیل بالاتری دارد بلکه باعث بهبود تجربه کاربری نیز می شود.
در مطالعه ای که اخیرا توسط گوگل انجام شده، مشخص شد که اگر بارگذاری سایتی بیش از ۳ ثانیه به طول بکشد بیش از ۵۳ درصد کاربران احتمالا اقدام به ترک آن سایت می کنند!
سایت هایی با سرعت بارگذاری بالاتر، بازدید صفحات و فروش شان بالاتر است چون رتبه های بهتری در موتورهای جستجو دارند و ترافیک بالاتری جذب می کنند.
در پایان باید بگوییم که اگر شما هم سایتی دارید و ناخواسته مرتکب اشتباهات فوق شده اید توصیه می شود که اقدام عاجلانه ای انجام دهید و آن ها را برطرف کنید.

اشتباهات پرتکرار در سئو را پیدا و راه حل ها را جهت بهبود رتبه کلی سایت تان در موتورهای جستجو پیاده سازی کنید. همیشه بخاطر داشته باشید که روش های قانونی و استاندارد سئو را دنبال کنید و از روش های غیرقانونی و ناعادلانه برای افزایش رتبه سایت تان پرهیز کنید زیرا می توانند در بلندمدت تاثیر منفی برایتان به همراه داشته باشند.


